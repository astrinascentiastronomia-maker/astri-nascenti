A febbraio, mentre l’inverno continua a farsi sentire e le serate invitano a rientrare presto in casa, sopra le nostre teste le stelle sembrano ignorare il freddo e restano lì, pronte a dimostrare che alzare lo sguardo è spesso una scelta migliore che swippare su Tik Tok. La nostra amica Luna segue il ritmo regolare delle sue fasi anche durante questi 28 giorni, segnando i momenti migliori per guardare il cielo profondo o godersi i dettagli del suo paesaggio: 1 febbraio: La Luna è piena, la classica “Luna della Neve” (Snow Moon), visibile subito dopo il tramonto e per gran parte della notte, splendendo alta e piena. 9 febbraio: Ultimo quarto, quando vediamo metà disco lunare illuminato, perfetto per osservare crateri e rilievi con ombre lunghe. 17 febbraio: Luna nuova, momento ideale per cercare oggetti deboli nel cielo profondo senza il disturbo della luce lunare. 24 febbraio: Primo quarto, con la Luna crescente visibile nel cielo della sera e ottima per apprezzare dettagli lungo il terminatore (la linea che divide giorno e notte). Queste fasi non sono solo dati da calendario: ti dicono quando il cielo è più adatto a certe osservazioni. Una Luna piena illumina tutto — ottimo per apprezzare le “mari” lunari — ma un cielo senza Luna è come un teatro con le luci spente: perfetto per le galassie e gli oggetti più deboli. Se pensi che il Sistema Solare sia una sorta di famiglia sempre insieme, febbraio 2026 ti farà capire che c’è sempre un cugino che sbuca fuori o si nasconde dietro le tende. Giove continua a essere il protagonista del cielo serale: lo trovi alto nel cielo dopo il tramonto, in direzione sud-est, e rimane visibile per buona parte della notte grazie alla sua brillantezza e posizione relativamente alta nel cielo: è il punto luminoso più evidente dopo la Luna e Venere. Con un binocolo si possono persino scorgere le sue maggiori lune e magari (ma per questo servirà un telescopio) seguire il passaggio della Grande Macchia Rossa sulle sue nubi giganti. Saturno è ancora visibile nella prima parte della sera, verso ovest-sud-ovest, ma sta lentamente scendendo più vicino all’orizzonte man mano che il mese passa. È meno alto e spettacolare rispetto a Giove, ma con un piccolo telescopio puoi ancora distinguerne gli anelli in una notte limpida. Venere appare al crepuscolo subito dopo il tramonto molto basso sull’orizzonte occidentale, splendente ma non sempre facile da isolare tra le luci del crepuscolo. Mercurio raggiunge la massima elongazione orientale il 19 febbraio, cioè il punto in cui sembra più lontano dal Sole nel cielo serale. In pratica, poco dopo il tramonto in direzione ovest puoi provarci: è un piccolo puntino basso, ma con un po’ di pazienza si trova prima che tramonti. Marte è invece ancora troppo vicino al Sole e praticamente invisibile per la maggior parte del mese; bisognerà aspettare marzo per vederlo emergere nel cielo mattutino. Sempre con l’ausilio di un binocolo o di un piccolo telescopio, potrai tentare di osservare anche Urano (in Toro, verso sud-ovest nelle prime ore della sera) e Nettuno (più basso, nella costellazione dei Pesci). Questi pianeti sono più deboli, quindi richiedono cielo buio e buoni strumenti per essere apprezzati davvero. Verso fine febbraio, proprio attorno al 28, si viene a creare una specie di “parata” planetaria: Mercurio, Venere, Saturno, Urano, Nettuno e Giove appaiono tutti nella volta celeste in un arco lungo l’eclittica, creando una striscia di punti luminosi (alcuni più facili da vedere, altri più impegnativi). Anche se non è un allineamento geometricamente perfetto, è una bella occasione per provare a intercettare il maggior numero possibile di pianeti poco dopo il tramonto. Febbraio è un mese dolce per gli oggetti del cielo profondo: con la Luna nuova di metà mese, puoi puntare il tuo sguardo (o la tua lente) verso il cielo invernale pieno di stelle. Nebulosa di Orione (M42) — l’oggetto più celebre tra le nebulose: una “fabbrica di stelle” visibile come una nuvola luminosa nella spada della costellazione di Orione. Anche con un semplice binocolo si riconoscono strutture affascinanti. Ammasso delle Pleiadi (M45) — nel Toro: sembra un piccolo gruppo di stelle strette in una mano aperta. In un cielo buio, è uno spettacolo anche ad occhio nudo.Galassia di Andromeda (M31) — più alta nel cielo e visibile come una leggera chiazza allungata, è la galassia gigante più vicina alla nostra. Se il cielo è davvero buio, con un binocolo è scelta perfetta.Consigli rapidi per osservare1. Trova un luogo buio lontano dalle luci della città.2. Occhi adattati al buio: non esporli a luci dirette restando all’aperto in penombra e dopo circa 15 minuti noterai più stelle.3. Binocolo o telescopio: anche quelli economici aprono un vero universo di dettagli.ooooo  